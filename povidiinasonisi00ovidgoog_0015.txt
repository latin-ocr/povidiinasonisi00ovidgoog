x ’ rnannnrro.

quo Domitius Ascensius Zarottus Trasillum uel Prasillum ediderant3
512 recte de Simonide intellexit, quod ante eum fefellerat omnes.
Vnum Leopardus Belga quod certi, unum quod uero simile esset ,
adtulit in Emendationibus editis post mortem a. 1568, illud tamen
tam egregie ut cetera eum mireris latuisse. Nam u. 539 mutato

' Myrrae in Cyrae lucem loco offudit ubi ante eum omnia in obscuro

erant. Magis incerta sunt quae de Biothea proposuit u. 517, sed ut
aliorum coniecturis de obscurissimo uersu facile excellant. Reliquis
in locis quos in Emendationibus tractauit uera iam pridem innotu-
erant: laudem tamen etiam ln his meritus est, qui historias fusius
enarrando et ex multis scriptoribus, praesertim Graecis, uetera illa
et explosa· necdum abolita, penitus amouerit. Nam Leopardus ea
etiam aetate quae Victoriam Turnebum Muretum tulerit dignus qui
primis adnumeraretur3 unde nihil fere scripsit quod non hodie quo-
que bonae frugis sit iudicandum. Quae igitur ante Leopardum iam
Micyllus uiderat, multo largius doctiusque apud Leopardum inuenies;
quae Leopardus adtulit, in Saluagnii commentario pleraque com-
parent

Nihil Victorius, aliqua Turnebus ac Schottus‚ unum alterumque
Iosephus Scaliger,* ad has soluendas ambages contulit: non multa
Sanctius, qui nimium sibi defuit in Commentario quern in Ibin edidit
Salmanticae 1598, etsi primus uidetur Astacidaeque in 515 restituisse.
Neque Hercules Ciofanus Sulmonensis‚ uir de conterraneo Ouidio
optime meritus, praecipue in Metamorphosibus‚ in Ibide multum ⁴
studii posuit, quamquam codicis Maffeiani lectiones, easque mediocres,
operae habuit adferre, opusculumque suum Mureto iuniori dedicauit
a. 1580. Editionem Ι. Mercerii cum comment. Paris. 1568 non uidi.

Insignior his opera fuit Valerii Andreae Desselii, Louaniensis, cuius
in Ibin notationes additis Sanctianis Antuerpiae prodierunt anno 1618
cum* electis Metamorphoseon lacobi Pontani. Hic commentarius
76 paginas continens, scriptas duabus singulas columnis, praeter
Saluagnianum longe optimus a me habefur. Fuit Desselius iuris-
consultus discipulus idem Andreae Schotti‚'praeceptore suo non indig· ¹
nus, si eruditionem spectes ; nam cetera non erant ex aequo. Sed
Pontano degrauatus, cuius liber est 655 paginarum, in profundum
abiit, atque hodie paene ignotus est. Ne nobis quidem facultas fuit
opus eius inspiciendi nisi post inpressum Commentarium et Excursus,
idque beneuolentia Henrici Bradshaw‚ qui ex Bibliotheca Cantabrigi-
ensi ingens uolumen et diu neglectum protraxit. Sunt tamen non
pauca ab hoc primo inuenta quae Saluagnio plerumque tribuuntur,
praecipue sumptaex Graecis Lycophrone Apollonio AthenaeoCalli-

* Sic restituit Leoprepidae u. 512.

 

