PROLEGOMENA. ’ xxxix

· ibide ab Aegyptiorum ritu ac more discessisse. Hi enim tamquam
sacram uenerabantur; atque adeo non inmundam ducebant ut qua ex
aqua ibis bibisset, eam solam in sacris adhiberent (Ael. H. A. vii. 45).

Quod igitur ibin induxit tamquam dignam deuotionibus, Graecos secutus
uidetur; nam sic Aristophanes dixerat Ἰβις Λυκούργῳ, ut alienum et
Aegyptium notaret. Ergo aut Graecus origine Apollonius non luit,
quod fortasse declarat rarius inter Graecos nornen patris Hillei siue
Sillei (Vit. ap. Keil. p. 534), aut eum Callimachus tamquam βαρ·
βαρίζοντα nec satis Graece sapientem notare uoluerat. Nam quo
magis ipse locutionem affectabat cuius et exquisita et uere Graeca
et tamen propria forma esset, hoc acrius in discipulo insectaturus
suit quodcumque uel sordere uel nimis magna spirare, uel denique
ita ad suas artes accedere iudicarat, ut eas tamen per imitationem
traduceret. Nequevhoc ideo inprobeS, quod Apollonius postquam
Rhodum secesserit, uere Graecus poeta euaserit. Nam quo diutius
inter Graecos commoratus est, hoc plus se excolebat. Qui siin
Ibide tamquam Aegyptius diffamatus est a Graeco et βαρβαρίζων, potuit
Callimachus ut inerudito doctrinam, sic Aegypto Alexandriam op-
ponere. An et Serapio, qui deus ab Alexandrinis potissimum coleba-
tur, ceteris Aegyptiorum numinibus opposuit? Certe in anulis qui
Serapidis caput insculptum gerunt inscriptos titulus dicitur aKingio
(Antique Gems p. 340) his uerbis urxao cnrnnrc rou ueouou. Hoc
si tamquam proprium munus Serapis habuit, id autem nou semel in
Callimachi scriptis inuenitur ut Liuorem uel Inuidiam a se amoliatur,
in huius quoque Ibide, sic ut in Ouidiana, latuit fortasse relligio.

lV.

Contra inimicum suum, quisquis fuit, tanto magis Ouidius saeui-
turus erat, quanto maiorem iniuriam ulciscebatur. Nam Callimachus
riualem ludebat potius quam oderat, eumque exulem lecit, non ipse
exul ab eo lactus est. Ouidio quae grauior poterat accidere iniuria?
Vidit se ex summa fortuna ac felicitate deiectum repente; Roma abire
iussus est sed et hieme et in locos desertos; publicus poeta ex omnium
conspectu secessit. Nam Cyrenaeum quidem populares sui norant,
norat Alexandria; potuit etiam Athenas et in Asiam insulasque fama
peruenire. At Ouidium totus terrarum orbiS, omnis urbs Romanis
subdita celebrabat: tantumque inter aequales eminebat, ut post Vergi- ,
lium Horatiumque tamquam unicus poeta spectaretur. Iam recordare
qualis uir fuerit, quanto cultu, quam exquisita arte, studi0‚ doctrina ;
rursus quam simplex candidusque, plane, quod dicit Plato (Rep. 495),
ὑπὸ φυγῆς καταληφθὲν γενναῖον καὶ εὔ τεθραμμένον ἦθος. Nam ut ipse
testatur Trist. ii. 563 sqq. ,

Non ego mordaci destrinxi carmine quemquam,
Nec meus ullius crimina uersus habet.
. Candidus a salibus suffusis felle refugi.
Nulla uenenato littera mixta ioco est.
lnter tot populi, tot scripti millia nostri,
Quem mea Calliope laeserit, unus ego,

 

