PRAEFATIO..

IBIN Ouidianam diu neglectam ut rursus in lucem protraherem
ederemque fors potissimum effecit. Nam publicato in Catullum com·
mentario dum Bodleianas opes peruagor incidi in librum rariorem,
Reperloriumy Vocabulorum Exquztmrum, quem anno 1²73 confecit
Conradus de Mure Turicensis, saeculo xv Bertoldus quidam Basi-

. leensis typis excudit. Hic liber disposita tenet ordine litterarum

nomina quaein fabulis Graecis Romanisue mythica maximam partem
leguntur. Accedunt ipsae fabulae et loci quibus narrantur, Vergilii
Lucani Statii sed praecipue Ouidii, neque ex Metamorphosibus
solum et Epistulis sed, quod rarissimum, ex Ibide. Haec ego dum
perlego intellexi me in nouum quasi thensaurum iter penetrasse,
est enim in toto opusculo rudis quaedam simplicitas quae quo longius
a doctrinae abest adfectatione, hoc magis sincera et antiqua et uere
Heluetica est. Vt tribus uerbis omnia conprehendam, uisus sum mihi
in uetustum codicem incidisse operis quo nullum magis ad uetustos
fontes reuocari debebat.

Sed non intra hos limites fortuna mea terminata est: nam postquam
ex Merkelii editione anni 1837 uideram inter multos quibus usus est
codices Ibidis unum tantum Vindobonensem 885 interpolationis
inmunem ab eo iudicari, qui ne ipse quidem saec. xiiisexcederet,
indagabam num quis alius extaret codex qui et ignotior et sincerior et
antiquior esset. Nec me fefellit opinio: nam duos certe inueni qui
saec. xii attingerent, Cantabrigiensem (G) Turonensem (T). Qui
quamquam adiectis Conradi excerptis carmini restaurando prope
sufficiebant, non hoc contentus Phillippicum 1796, Parisinum 7994,
utrosque optimos, prioribus addidi, quibus tamquam ualido lunda-
mento editio mea niteretur. Duos communis familiae Holkhamicum
et Mutinensem, Vaticanum 1602, Parmensem, cum VindObonensi et
Francolurtano quos ambos Merkelius ediderat, aut totos aut ubi boni
aliquid suppeditabant exhibui. Nec tamen nescio posse alicubi latere
etiam antiquiorem.

lbis ut ante exstinctam Romanorum potestatem interpretes habuit,
sic ne medio quidem aeuo legentibus et adnotantibus carebat, ut
testantur Scholia quae uariis modis inmutata ad nos descenderunt.
Sed numquam saepius legebatur quam aetate qua Graecorum in Italia

 

